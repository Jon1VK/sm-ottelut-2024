## Yleistä

SM-moniottelut sarjoissa P/T14-15 järjestetään Uudessakaupungissa, Sorvakon urheilukentällä 24.–25.8.2024. Kilpailut alkavat kumpanakin päivänä klo 10.00. Kilpailuissa noudatetaan WA:n kansainvälisiä yleisurheilusääntöjä ja Suomen Urheiluliiton yleisurheilun mestaruuskilpailusääntöjä.

## Kilpailukanslia ja tulospalvelu

Kilpailukanslia ja tulospalvelu sijaitsevat etusuoran maalikamerakopin alakerrassa.

**Kilpailukanslia on avoinna seuraavasti:**

- Pe 23.8. klo 18.00–21.00
- La 24.8. klo 7.30–19.00
  - Kuitenkin vähintään 30 minuuttia päivän viimeisen lajin päättymisen jälkeen
- Su 25.8. klo 7.30–20.30
  - Kuitenkin vähintään 30 minuuttia päivän viimeisen lajin päättymisen jälkeen

Tulokset toimitetaan maalitornin viereisen rakennuksen seinälle. Kilpailuissa on käytössä [live-tulospalvelu](https://live.tuloslista.com).

Tiedustelut: Sinikka Kontu p. 044 742 7011.

## Lajiohjelma

- P14 5-ottelu (80m aj., pituus, keihäs, seiväs, 1000m)
- T14 5-ottalu (80m aj., pituus, keihäs, korkeus. 800m)
- P15 5-ottelu (100m aj., pituus, keihäs, seiväs, 1000m)
- T15 5-ottalu (80m aj., pituus, keihäs, korkeus. 800m)

Lisäksi kustakin sarjasta lasketaan joukkuekilpailun pisteet siten, että seuran kaksi parhaiten sijoittunutta urheilijaa muodostavat seuran I-joukkueen, kaksi seuraavaa II-joukkueen jne. Joukkuetulokseen ei huomioida urheilijan nollatulosta.

## Varmistus

Osanoton varmistus on tehtävä viimeistään 90 minuuttia ennen ensimmäisen lajin alkua. Osanoton varmistus tehdään sähköisesti. Osanoton varmistus on pakollinen. Ongelmatilanteessa kilpailukanslia avustaa varmistuksessa.

**Verkkovarmistuksen ohjeet:**

1. Mene osoitteeseen: www.tuloslista.com/varmistus
2. Odota, että lista latautuu ja valitse listasta oikea kilpailu "SM-moniottelut T/P14-15". Huom! Listan latautuminen saattaa kestää jonkin aikaa.
3. Valitse seura, jonka urheilijan varmistuksia haluat käsitellä.
4. Syötä koodi: ”smottelut24”.
5. Paina "Varmista" varmistettavan kilpailijan lajin kohdalla.
6. Täytä varmistajan tiedot sivun alaosassa.
7. Paina "Muutosten esikatselu".
8. Paina "Tallenna tiedot".
9. Tarkista yhteenvedon tietojen oikeellisuus.

Numerolaput tulee noutaa kilpailukansliasta. HUOMAA, että pelkkä numeron noutaminen ei vielä ole varmistus.

Mikäli urheilija keskeyttää ottelun on siitä ilmoitettava kilpailukansliaan.

## Välineiden tarkastus

Omien välineiden käyttö on sallittua. Välineiden tarkastus tapahtuu urheilukentän takasuoran puolella olevassa välinevarastossa. Käynti portilta oikealle ja rakennuksen päädystä sisälle. Välineet on jätettävä tarkastukseen vähintään kaksi tuntia ennen lajin alkua. Välineet saa kilpailun jälkeen hakea takaisin samasta paikasta. Seipäät viedään urheilijoiden toimesta suorituspaikalle kaksi tuntia ennen lajin alkua. Seipäiden tarkastus tapahtuu suorituspaikalla. Tarkastetut keihäät siirretään kenttäalueelle järjestäjien toimesta ennen ensimmäisen suoritusryhmän aloitusta ja ne ovat noudettavissa vasta myöhemmän suoritusryhmän kilpailun päätyttyä.

**Välinetarkastus on avoinna seuraavasti:**

- Pe 23.8. klo 18.00–21.00
- La 24.8. klo 7.30–11.30 ja 17.00–19.00
- Su 25.8. klo 7.30–11.30 ja 17.00–19.00

## Verryttelyalue

Verryttelyalueena toimii kentän ympäristössä kulkeva kuntorata.

## Pukuhuoneet, suihkut ja urheilijoiden lepotila

Pukuhuoneet ja suihkut sekä vessat sijaitsevat aivan kentän pääportin vieressä sijaitsevassa huoltorakennuksessa. Pukuhuoneet ja kokoontumistila toimivat urheilijoiden lepotilana.

## Kilpailuasut

Urheilijan tulee SM-kisoissa esiintyä ja kilpailla seuransa virallisessa asussa.

## Kilpailijoiden kokoontuminen

Kilpailuun kokoontuminen tapahtuu takasuoran vierellä olevan välinevaraston takapäädyssä olevassa tilassa. Kokoontuminen suoritetaan vain ennen otteluiden ensimmäisen lajin alkua. Kokoontuminen tapahtuu 30 min ennen ottelun ensimmäisen lajin alkua.

Kentälle mennään johdetusti vain ensimmäisen lajin osalta. Muille lajisuorituspaikoille urheilijat menevät omatoimisesti ja päättyneen lajin jälkeen urheilijat poistuvat omatoimisesti suorituspaikalta.

Kentällä ei saa käyttää elektronisia laitteita.

## Kilpailijoiden esittely

Kilpailijoiden esittely suoritetaan ensimmäisen lajin yhteydessä ratajärjestyksen mukaisesti.

## Rata-arvonnat

Sorvakon kentällä on kahdeksan rataa, joten aitajuoksuissa noudatetaan seuraavaa arvontajärjestystä:

- rankingissa parhaiten sijoitettujen urheilijoiden kesken arvotaan radat 3-6
- seuraavaksi sijoitettujen kesken radat 2 ja 7
- sen jälkeen radat 1 ja 8

## Alustavat aloituskorkeudet ja rimannostot

Tarkistetaan ilmoittautumisajan päätyttyä.

- T14 ja T15 korkeus
  - Ryhmä B :110 - 113 - 116 - 119 - 122 - 125 - 128 - 131 + 3cm
  - Ryhmä A: 128 - 131 - 134 + 3cm
- P14 seiväs
  - 170 - 180 - 190 ...+ 10cm
- P15 seiväs
  - 190 - 200 - 210 ...+10cm

## Palkintojenjako

Palkintojenjako suoritetaan sarjoittain noin 30 minuuttia ottelun päättymisen jälkeen. Kokoontuminen palkintojenjakoon tapahtuu maalin jälkeisen huoltorakennuksen edessä tai sisällä 10 min ennen palkintojenjaon alkua. Jokaisesta ottelusta palkitaan kolme parasta, voittajan valmentaja, sekä joukkuekilpailun kolme parasta.

## Ensiapu

Kentällä on ensiaputaitoisia henkilöitä. Jokaisella suorituspaikalla on kylmäpusseja.

## Dopingtestaus

Dopingtestauspiste sijaitsee pukuhuonerakennuksen kentänpuoleisella sivustalla sijaitsevissa inva-tiloissa.

## Vastalauseet

Vastalauseet tulee jättää 30 minuutin sisällä lajin tulosten julkistamisesta. Vastalause tulee jättää kirjallisena kilpailukansliaan ja sen yhteydessä tulee suorittaa 50 euron protestimaksu.

## Ruokailu

Kisa-alueella on mahdollisuus ruokailuun, joka sisältää jauhelihakeiton, ruisleivän, voin, mehun sekä veden (hinta 10€/annos). Mikäli seurat haluavat tehdä ennakkotilauksen urheilijoiden ruokailusta, olkaa yhteydessä Johanna Vuoriaho p. 040 5375348 tiistaihin 20.8.2024 mennessä.

Kisa-alueella lisäksi kioskissa myydään virvokkeita, sämpylöitä, grillattua makkaraa ym. kioskituotteita.

## Tiedustelut

- Järjestelytoimikunnan puheenjohtaja Ilmari Vuorela p. 044 317 6304, ilmari.vuorela@gmail.com
- Kilpailunjohtaja Pekka Kuusisto p. 040 744 3663, pekka.kuusisto@lahitapiola.fi.
- Kanslia- ja tulospalveluvastaava Sinikka Kontu p. 044 742 7011, sinikka.kontu@vahterus.com
