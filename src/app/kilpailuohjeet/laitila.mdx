## Yleistä

SM-moniottelut sarjoissa M/N22-M/N19-M/N17 järjestetään Laitilan Keskusurheilukentällä 24.–25.8.2024. Kilpailut alkavat kumpanakin päivänä klo 10.00. Kilpailuissa noudatetaan WA:n kansainvälisiä yleisurheilusääntöjä ja Suomen Urheiluliiton yleisurheilun mestaruuskilpailusääntöjä.

## Kilpailukanslia ja tulospalvelu

Kilpailukanslia sijaitsee kenttäalueen reunalla sijaitsevalla Urheilutalolla. Kilpailukanslian sijainnin näet [kartasta](/Aluekartta Laitila.pdf).

**Kilpailukanslia on avoinna seuraavasti:**

- Pe 23.8. klo 18.00–21.00
- La 24.8. klo 7.30–19.00
  - Kuitenkin vähintään 30 minuuttia päivän viimeisen lajin päättymisen jälkeen
- Su 25.8. klo 8.30–19.15
  - Kuitenkin vähintään 30 minuuttia päivän viimeisen lajin päättymisen jälkeen

Tulokset toimitetaan urheilukentän kioskin maalinpuoleisessa päädyssä olevalle ilmoitustaululle. Kilpailuissa on käytössä [live-tulospalvelu](https://live.tuloslista.com).

Tiedustelut: Riikka Matikainen, p. 044 591 3019.

## Lajiohjelma

- M22: 10-ottelu (100m, pituus, kuula, korkeus, 400m / 110m aj., kiekko, seiväs, keihäs, 1500m)
- N22: 7-ottelu (100m aj., korkeus, kuula, 200m / pituus, keihäs, 800m)
- M19: 10-ottelu (100m, pituus, kuula, korkeus, 400m / 110m aj., kiekko, seiväs, keihäs, 1500m)
- N19: 7-ottelu (100m aj., korkeus, kuula, 200m / pituus, keihäs, 800m)
- M17: 10-ottelu (100m, pituus, kuula, korkeus, 400m / 110m aj., kiekko, seiväs, keihäs, 1500m)
- N17: 7-ottelu (100m aj., korkeus, kuula, 200m / pituus, keihäs, 800m)

## Varmistus

Osanoton varmistus on tehtävä ensimmäisenä kilpailupäivänä viimeistään 90 minuuttia ennen ensimmäisen lajin alkua. Osanoton varmistus tehdään sähköisesti. Osanoton varmistus on pakollinen. Ongelmatilanteessa kilpailukanslia avustaa varmistuksessa.

**Verkkovarmistuksen ohjeet:**

1. Mene osoitteeseen: www.tuloslista.com/varmistus
2. Odota, että lista latautuu ja valitse listasta oikea kilpailu "SM-moniottelut M/N22-19-17". Huom! Listan latautuminen saattaa kestää jonkin aikaa.
3. Valitse seura, jonka urheilijan varmistuksia haluat käsitellä.
4. Syötä koodi: ”smottelut24”.
5. Paina "Varmista" varmistettavan kilpailijan lajin kohdalla.
6. Täytä varmistajan tiedot sivun alaosassa.
7. Paina "Muutosten esikatselu".
8. Paina "Tallenna tiedot".
9. Tarkista yhteenvedon tietojen oikeellisuus.

Numerolaput tulee noutaa kilpailukansliasta. HUOMAA, että pelkkä numeron noutaminen ei vielä ole varmistus.

Mikäli urheilija keskeyttää ottelun on siitä ilmoitettava kilpailukansliaan.

## Välineiden tarkastus

Omien välineiden käyttö on sallittua. Välineiden tarkastus tapahtuu urheilukentän etusuoran puolella olevassa välinevarastossa, Urheilutalon alakerrassa. Käynti kentän puolelta. Välineet on jätettävä tarkastukseen vähintään kaksi tuntia ennen lajin alkua. Välineet saa kilpailun jälkeen hakea takaisin samasta paikasta. Seipäiden tarkastus tapahtuu suorituspaikalla. Seipäät tulee kuitenkin jättää säilytykseen välinetarkastuspisteelle vähintään kaksi tuntia ennen lajin alkua. Kaikki suoritusvälineet siirretään kenttäalueelle järjestäjien toimesta.

**Välinetarkastus on avoinna seuraavasti:**

- Pe 23.8. klo 18.00–21.00
- La 24.8. klo 7.30–19.00
- Su 25.8. klo 7.30–17.00

## Verryttelyalue

Verryttelyalueena toimii kentän takasuoran puolella sijaitseva pesäpallokenttä. Pesäpallokentällä ei saa heittää heittovälineitä, vaan niiden lämmittely tapahtuu johdetusti lajisuorituspaikalla.

## Pukuhuoneet, suihkut ja urheilijoiden lepotila

Pukuhuoneet ja suihkut sijaitsevat verryttelyalueena toimivan pesäpallokentän huoltorakennuksessa, sekä etusuoran varrella Urheilutalon alakerran pukuhuonetiloissa. Urheilutalon alakerrassa sijaitseva painisali toimii urheilijoiden lepotilana. Käynti urheilutalon alakertaan on kentän puolella olevasta ovesta.

## Kilpailuasut

Urheilijan tulee SM-kisoissa esiintyä ja kilpailla seuransa virallisessa asussa.

## Kilpailijoiden kokoontuminen

Kilpailuun kokoontuminen tapahtuu takasuoran portin läheisyydessä sijaitsevassa teltassa. Kokoontuminen suoritetaan vain lauantaina ennen otteluiden ensimmäisen lajin alkua. Kokoontuminen tapahtuu 30 min ennen ottelun ensimmäisen lajin alkua.

Kentälle mennään johdetusti vain lauantain ensimmäisen lajin osalta. Muille lajisuorituspaikoille urheilijat menevät omatoimisesti ja päättyneen lajin jälkeen urheilijat poistuvat omatoimisesti suorituspaikalta.

Kentällä ei saa käyttää elektronisia laitteita.

## Kilpailijoiden esittely

Kilpailijoiden esittely suoritetaan ensimmäisen lajin yhteydessä ratajärjestyksen mukaisesti.

## Rata-arvonnat

Laitilan kentällä on kuusi rataa, josta johtuen noudatetaan seuraavia arvontajärjestyksiä.

**Suoralla juostavat matkat:**

- rankingissa parhaiten sijoitettujen urheilijoiden kesken arvotaan radat 3-4
- seuraavaksi sijoitettujen kesken radat 2 ja 5
- sen jälkeen radat 1 ja 6

**200 metriä:**

- rankingissa parhaiten sijoitettujen urheilijoiden kesken arvotaan radat 4-5
- seuraavaksi sijoitettujen kesken radat 2, 3 ja 6
- rankingin viimeinen saa radan 1

**400 metriä:**

- rankingissa parhaiten sijoitettujen urheilijoiden kesken arvotaan radat 3-5
- seuraavaksi sijoitettujen kesken radat 2 ja 6
- rankingin viimeinen saa radan 1

## Aloituskorkeudet ja rimannostot

- N17 korkeus
  - Ryhmä B: -3cm - 119 - 122 - 125 - 128 +3cm
  - Ryhmä A: -3cm - 134 - 137 - 140 - 143 +3cm
- N19/22 korkeus
  - -3cm - 131 - 134 - 137 +3cm
- M17 seiväs
  - Ryhmä B: -10cm - 230 - 240 - 250 - 260 - 270 +10cm
  - Ryhmä A: -10cm - 330 - 340 - 350 - 360 - 370 +10cm
- M17 korkeus
  - Ryhmä B: -3cm - 137 - 140 - 143 +3cm
  - Ryhmä A: -3cm - 161 - 164 - 167 +3cm
- M19/22 seiväs
  - -10cm - 290 - 300 - 310 +10cm
- M19/22 korkeus
  - -3cm - 154 - 157 - 160 +3cm

## Palkintojenjako

Palkintojenjako suoritetaan sarjoittain noin 30 minuuttia ottelun päättymisen jälkeen. Kokoontuminen palkintojenjakoon tapahtuu kilpailukansliassa 10 min ennen palkintojenjaon alkua. Jokaisesta ottelusta palkitaan kolme parasta ja voittajan valmentaja.

## Ensiapu

Kentällä on ensiaputaitoisia henkilöitä. Jokaisella suorituspaikalla on kylmäpusseja.

## Dopingtestaus

Dopingtestauspiste sijaitsee Urheilutalon yläkerrassa.

## Vastalauseet

Vastalauseet tulee jättää 30 minuutin sisällä lajin tulosten julkistamisesta. Vastalause tulee jättää kirjallisena kilpailukansliaan ja sen yhteydessä tulee suorittaa 50 euron protestimaksu.

## Ruokailu

Kisa-alueella on mahdollisuus ruokailuun. Ruoan hinta 10€. Lauantaina ruokana makaronilaatikko ja salaatti, sunnuntaina nakkikeitto ja leipä. Lisäksi kisa-alueella myydään virvokkeita, sämpylöitä ym. kioskituotteita.

## Tiedustelut

- Järjestelytoimikunnan puheenjohtaja Ilmari Vuorela p. 044 317 6304, ilmari.vuorela@gmail.com
- Kilpailunjohtaja Pekka Kuusisto p. 040 744 3663, pekka.kuusisto@lahitapiola.fi.
- Kanslia- ja tulospalveluvastaava Riikka Matikainen p. 044 591 3019, matikainen.riikka@gmail.com
